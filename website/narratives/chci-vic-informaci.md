---
title: Chci víc informací
next:
  - chci-o-hodne-vic-informaci
  - chci-se-zorientovat
  - chci-radu-odbornika
  - chci-vas-podporit
---

# O co jde?

Magistrát města Brna právě připravuje nový uzemní plán. Stránky **uzemniplanbrno.cz** jsou pro všechny aktivní občany, kteří chtějí ovlivnit, co v něm nakonec bude. Najdete tady dva užitečné manuály [Jak číst územní plán](/jak-cist-uzemni-plan/) a [Jak se stát zástupcem veřejnosti](http://localhost/jak-se-stat-zastupcem-verejnosti/). Dále tady najdete [mapu lokalit](/mapa/), kterých se navrhovaný územní plán dotkne.

## Co je to územní pán?

Je to dokument se spoustou map, který rozhoduje o tom, jak se Brno bude územně vyvíjet v příštích letech: kde bude a nebude zeleň, kde vyrostou a nevyrostou nové bytové či parkovací domy, kudy poteče doprava. Více informací v našem manuálu [Jak číst územní plán](/jak-cist-uzemni-plan/).

## Kterých míst se územní plán dotkne?

Územní plán se dotkne všech částí Brna, od historického středu po venkovské periférie, od moderních kancelářských areálů po tiché vilkové čtvrti. Na naší [mapě dotčených lokalit](/mapa/) se snažíme shrnout informace o těch místech, kde dopad uzemního plánu bude nejvýraznější. Ke každé dotčené lokalitě tam shrnujeme dostupná fakta a nabízíme rady, jak sdělit magistrátu svůj názor. Kdo chce, může nám [navrhnout další lokality](/mapa/nahlasit/).

## Co mám dělat, když se mi něco nelíbí?

Magistrát města Brna bude během tvorby územního přijímat písemné připomínky veřejnosti. Aby měla vaše připomínka sílu, musí hájit zájem nejen jednoho člověka, ale celé veřejnosti. Je tedy dobré spojit se s druhými lidmi a připomínku podat společně.

V naší [mapě dotčených lokalit](/mapa/) uvádíme, jestli se danou lokalitou už někdo zabývá, třeba nějaký spolek nebo občanské sdružení. Najdete tam kontaktní údaje a doporučujeme vám připojit se k nim.

Kdo má chuť podat jménem veřejnosti připomínku k určité dotčené lokalitě, kterou se ještě žádná občanská inciativa nezabývá, pro toho jsme připravili užitečný manuál [Jak se stát zástupcem veřejnosti](http://localhost/jak-se-stat-zastupcem-verejnosti/).

## Co teď a co potom?

Nacházíme se v druhém kole tvorby územního plánu. Magistrát města Brna zveřejní návrh územního plánu **2. dubna 2020**. Od toho dne má veřejnost možnost ho číst a připomínkovat. Připomínky musí být odevzdány magistrátu do **15. května 2020**. Tím druhé kolo končí. Pak bude ještě kolo třetí. Nakonec se územní plán schválí zastupitelstvem města Brna a začne být závazný.
