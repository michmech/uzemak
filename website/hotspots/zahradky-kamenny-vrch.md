---
latlon: [49.18202598629852, 16.547545194625858]
title: "Zahrádky Kamenný vrch"
blurb: ""
---

Autor příspěvku: Petr Chlapek

## O jakou plochu v návrhu se jedná?

> Rozvojová lokalita NL-2, severní část B/r2

## Jakou změnu navrhujete?

> Navrhuji změnu na plochu zahrádek.

## Odůvodnění?

> Na části vyznačeného území jsou fungující zahrádky, které plní svůj účel. Jako by nestačila likvidace zahrádek v jižní části svahu. 
> 
> Zástavba rodinných domů navíc přehradí nově vznikající sídliště od zahrádek a vytvoří tak jen další bariéru ve městě, ještě hůře prostupnou, než je současné rumiště. Naopak přechod oplocené zahrádkářské osady do sídliště by mohl vést třeba přes menší zahrádky bez chat, nebo přes komunitní zahradu, kterou by mohli využívat lidé z nového sídliště. Při troše dobré vůle by takové uspořádání mohlo vést i k propojení zahrádkářů z osady s lidmi z nového sídliště, třeba ve formě společných akcí apod. 
> 
> Poptávka po možnosti si něco vypěstovat rozhodně není malá a rušení dalších zahrádek, případně jejich posouvání na okraj města sice může usnadnit částečně žádoucí zahušťování města, na druhou stranu vede zase k situaci, že se město stává sterilní přespávárnou a nutí lidi jezdit za odreagováním daleko od svého bydliště, což také není zrovna žádoucí stav.
> 
> Aktuální návrh rodinných domků, které jsou na místo navrženy možná jen proto, že jde o svah, který není vhodný pro vyšší budovy, stejně nijak nezlepší zahuštění města a proto se domnívám, že zachování několika stávajících, či mírné rozšíření zahrádek, třeba výše popsanou formou, by mohlo být ku prospěchu nově vznikajícího sídliště.
> 
> Pozn. ke střetu zájmů: jsem předseda ZO ČZS Kamenný Vrch

