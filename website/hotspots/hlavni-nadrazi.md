---
latlon: [49.1907208, 16.6123103]
title: "Hlavní nádraží"
blurb: ""
plural: true
---

## Poznámka 1

Autor poznámky: Ing. arch. Josef Myslivec {.undertitle}

> Dnešní hlavní nádraží je zamalováno zelenou barvou - návrhová plocha městské zeleně, což je totální nesmysl. Provedené opravy hlavního nádraží mají životnost nejméně 25 let. Územní plán se vždy připravoval s platností na 20 let, takže to nádraží tam musí být zakresleno jako nádraží. To nádraží tam stejně bude dalších minimálně 100 let, protože žádná jiná možnost neexistuje. Pokud by zůstalo území nádraží zazeleněno, tak celý ten územní plán je možno hodit do koše, protože rozvoj celého území Trnitá a okolních ploch musí ctít dnešní polohu nádraží.

## Poznámka 2

Autor poznámky: Hana Dynková {.undertitle}

### O jakou plochu v návrhu se jedná?

> Plocha veřejné zeleně Z, plocha veřejné vybavenostiV/v4, V/k4

### Jakou změnu navrhujete?

> Přeji si nádraží v centru, ne v odsunuté poloze.

### Odůvodnění?

> Je to praktické, moderní a přívětivé pro cestující. Dle studií, které si nechalo město Brno vypracovat, je pro cestující výhodnější nádraží v centru. V navrhované odsunuté poloze nechť je dále nákladní doprava, případně VRT.
>
> Navíc systém železniční dopravy navržený na principu "hvězdy" se stává velmi citlivým pro jakýkoliv útok. V případě, že bude vyřazen hlavní uzel, zastaví se celá vlaková doprava. Brno je důležitým strategickým uzlem, a mělo by eliminovat rizika v maximální možné míře.
